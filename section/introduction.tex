\section{Introduzione}

Risolvere sistemi lineari con matrici di elevate dimensioni, può rappresentare un problema per tutti i metodi di risoluzione, in quanto la memoria richiesta potrebbe non essere sufficiente per mantenere tutto il contenuto della matrice.

 Solitamente però, le matrici di queste dimensioni sono sparse, ovvero contengono poche entrate diverse da 0. Tale informazione consente di definire un insieme di metodi definiti \textbf{iterativi}, i quali basandosi sulla matrice iniziale e sulla soluzione corrente ne generano una successiva. Continuando ad applicarli permettono di ridurre man mano l'errore relativo rispetto alla soluzione corretta.
 
 Si potrebbe pensare di applicare i metodi \textbf{diretti} per generare la soluzione corretta, ma questi sono soggetti al fenomeno del \textbf{fill in}. Il quale rende le matrici sparse, in input, di nuovo dense, riportandoci nelle stesse condizioni citate nel problema iniziale.
 
 Nel seguente progetto viene proposta una libreria per confrontare la risoluzione dei diversi metodi iterativi su alcune matrici di benchmark e con un insieme di tolleranze. Tramite l'interfaccia grafica realizzata si possono osservare i dati in dei grafici autoesplicativi. Nonostante il focus del progetto riguardasse il confronto dei metodi, la libreria consente anche di risolvere qualunque sistema lineare in modo iterativo, fornendo i parametri relativi alla matrice dei coefficienti \textbf{A} e il vettore dei termini noti \textit{b}. Inoltre si possono specificare alcune informazioni aggiuntive, come il metodo da utilizzare o alcuni parametri specifici per le versioni rilassate dei metodi che li supportano.
 
 
 